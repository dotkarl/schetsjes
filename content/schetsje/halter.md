+++
date = '2025-08-02T10:39:21+02:00'
draft = false
title = 'Halter'
tags = ['johan']
+++

Pijn is zwakte die het lichaam verlaat, zei hij tegen zichzelf, en hij tilde de halter in zijn rechterhand. Pijn is zwakte die het lichaam verlaat, en hij tilde de halter in zijn linkerhand. Zeventien, achttien, twintig, dertig...

Hij schudde zijn hoofd. Hij moest nog wakker worden. Pijn is zwakte die het lichaam verlaat. Achttien, negentien, twintig...

Straks, als hij zou douchen, zou hij naar zijn lichaam kijken in de spiegel. Hij zou zich verbazen over de vorm die zijn borstkas had aangenomen, de schaduwen die zijn biceps definieerden, het begin van iets als buikspieren. Pijn is zwakte die het lichaam verlaat.

Lisa zou de badkamer binnenlopen -- maar wat hij niet kon weten, ze zou zich op de plee plempen en als een blij verrast kind uitroepen: 'HÃ©, je vetkwab is weg!' 

En na een korte pauze: 'Nou ja. Bijna.'
