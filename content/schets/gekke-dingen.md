---
date: '2025-12-11T07:53:19+01:00'
draft: false
title: 'Gekke dingen'
tags: ['ineke', 'tom']
---

Fijne avond, zeiden ze, goede nacht, welterusten, wel thuis. En hij zei, net zoals zijn moeder dat altijd deed, doe geen gekke dingen. En ze draaide zich om, terwijl ze de trap op liepen, ze keek hem met grote ogen aan. 

'Geen gekke dingen? Doe toch juist gek! Gewoon is ook maar zo gewoon!'

En hij zag het fundamentele verschil tussen hun twee nu, de wig die ervoor zorgde dat ze niet konden spelen samen, dat wat hun sc√®nes samen doodsloeg. Maar het was niet dat hij normaal was en zij gek, het was dat zij geen *waardering* had voor het normale. En hij niet voor het gekke, als hij eerlijk was.

Zij leefde in een wereld waarin alles op de kop stond, voor hem althans. Toen de verkiezingen waren, had ze zo vanzelfsprekend gezegd dat ze op een vrouw stemde, had hij het al kunnen en moeten weten. En hij had het ook geweten, maar hij dacht dat hun verschillen politiek waren. Maar ze waren -- wat waren ze?
