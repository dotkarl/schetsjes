---
date: '2026-02-02T07:23:16+01:00'
draft: false
title: 'Slaap'
tags: ['d. poretsky']
---

Koplamplicht op de ruit, wit en geel en rood. Schaduwen van takken die draaien.

Gister keek ik uit het raampje op de wc. Ik sloot mijn ogen en zag de boom in rood of zwart in prikkelend ruis.

Gebrom, gezoem, gewoesj. Dingen die voor stilte door moeten gaan.

Een mannetje achter mijn ogen. Hij drukt met zijn opengesperde handjes op mijn oogbollen, hij wil eruit.

Maagzuur, boertje. Adem in. 

Hoe heerlijk zou het zijn een nachtje door te kunnen slapen! Het bed blijft koud, mijn voeten koud. 

Twee dekens, scheef. De bovenste is naar onderen gezakt. Wanneer is het verschoond, hoe lang geleden?

Schiet je op? vraagt ze, je zei dat je om zes uur beneden zou zijn.

Zeikwijf! Doe het lekker zelf, als je het zo belangrijk vindt!

Je zei, dit en dat! Leugenaar zus en zo! Enzovoort, enzovoort.

Met de hand schrijven, op papier, de letters aan elkaar. Krullen. EÃ©n zin per regel.