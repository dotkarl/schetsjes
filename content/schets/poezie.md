---
date: '2026-01-17T08:28:23+01:00'
draft: false
title: 'Poëzie'
tags: ['jan']
---

Opeens, hij kon niet zeggen wanneer het gebeurd was, vloeiden de woorden als poëzie zijn wereld binnen en beelden stroomden zijn pupillen in. Er waren geen brillen en snorren en neuzen en bloesjes meer, en het enige glas dat er nog toe deed was het wijnglas dat hij als een sigaret tussen wijs- en middelvinger balanceerde. Het geroezemoes van tweehonderd stemmen die tegelijkertijd elkaar nieuwjaar wensten en de verhuizing en klussen en Francis was er weer sinds haar pensioen, drukte als een deken op zijn oogleden. Alles gebeurde -- het *gebeurde* gewoonweg, er was geen kapitein meer op het schip. Hij hoorde de stem aan de binnenkant van zijn hoofd echoën, nu moet het gebeuren, en zijn lichaam verplaatste zich van de bar naar de directrice, die een rode jurk droeg en een glas bier in haar hand had. De contouren van dat gesprek kon hij zich nog wel herinneren, maar de details waren allemaal verkeerd, en zij moet het gezien hebben en het was nog geen zeven uur.