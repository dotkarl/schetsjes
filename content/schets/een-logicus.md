---
date: '2026-02-19T07:35:21+01:00'
draft: false
title: 'Een logicus'
tags: ['dit is geen boom']
---

Wat heb je aan anderen? Niets.

Maar dat zou nog overkomelijk zijn. Want wat heb je aan jezelf? Ook niets.

Immers, voor anderen ben jij ook een ander. Uit de onze premissen volgt de conclusie onvermijdelijk.

Met logica valt niet te sollen, althans niet voor hen die de schijn van redelijkheid op willen houden.

Maar waarom heb je niets aan anderen? Omdat ze onredelijk zijn.

Dat is waarom ze zichzelf wijs kunnen maken dat je wat aan hen hebt.

Zelf maak je die fout natuurlijk niet.

Van alle anderen, heb je aan je eigen misschien wel het minst. Alleen een eerlijk en rationeel individu is bereid zichzelf dat toe te geven.

Maar dat besef opent de mogelijkheid tot het zijn van iemand waar je wel wat aan hebt.

Goddank dat je die potentie niet waarmaakt. Je ziel wordt niet gered en het systeem blijft intact.

De ziel is een vluchtig, gasachtig verschijnsel. Maar het systeem is rigide en voor eeuwig.

Premissen, inferentieregels en conclusies, de rest is blabla.

Wat heb je aan blabla? Niets. 

Blabla, dat zijn de anderen. 