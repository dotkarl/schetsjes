---
date: '2025-12-26T18:27:45+01:00'
draft: false
title: 'De terugkeer'
tags: ['marcel']
---

Er bestaat geen grotere nachtmerrie dan dan dan nuchterheid, dat je dat je de deur openmaakt en daar staat hij, met zijn domme grote grijns, van, hallo! En hij geef je een klap op je kanis en je gaat tegen de vlakte, hij stapt over je heen en pakt je arm en draait die op je rug. En je roept, au! au! hou op! En hij maar lachen, lachen zo van, ha-ha, nou (en hij snuift) nou dat was nog niks!

Hij veegde zijn neus.

Maar het gaat niet, daar gaat het niet om, natuurlijk. Het is allemaal onzin. Want het is het is helemaal geen nuchterheid, wat dat doet, het gaat niet om de koppijn en de spierpijn en die droge bek, dat alles naar asbak smaakt, hè, zelfs de sigaretten smaken verdomme naar asbak. Dat boeit helemaal helemaal niks heemaal nieman. Want het is jij zelf, dat is het probleem, snap je? Jij bent degene die jezelf een klap voor je kop geeft en je arm op je rug draait.

Dat je daar zo ligt en roept, jij slappe lamzak dat je bent, jij waardeloos stuk stront, jij jij en je weet geeneens de woorden te vinden om om om zo'n worm mee aan te spreken. Daar lig je weer, je bent goddomme weer de mist in gegaan, en waarom? Godverdomme, wat is er nou zo moeilijk aan doen wat je wat je, hè, wat je weet wat je moet doen gewoon man, verdomme! En ze hadden het nog gezegd, allemaal zeiden ze van zou je dat wel doen? Althans, vroeger. Vroeger zeiden ze dat, en toen zeiden ze niet doen en toen van je gaat het toch wel doen, en op een gegeven moment zeiden ze helemaal niks meer.

En dat is dus, daar gaat het dus om, dat op een gegeven moment jij de enige bent die nog tegen jezelf praat. En je weet, die zelfmedelijdende shitzooi die helpt je nog verder de afgrond in, en het is goddomme een cliché ook nog, want al die stakkers om je heen die zeggen precies hetzelfde. Tegen zichzelf en tegen anderen en tegen de hele verdomde wereld. En als je het hun ziet zeggen, dan lach je, je lacht ze niet uit maar je denkt, wat ben jij stom dat je niet ziet waar je mee bezig bent.

Maar is dat zo? Zien ze niet waar je mee bezig bent? Want volgens mij zie je precies wat je doet, je denkt je bent precies waar je wil zijn want je bent waar je, hè, je zelf jezelf godverdomme je weet je weet het ook niet, niet meer niet nee.

Hij zocht in zijn rugzak en verwachtte elk moment te kunnen herinneren waar naar.