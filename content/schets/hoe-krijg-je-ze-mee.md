---
date: '2026-02-05T07:28:01+01:00'
draft: false
title: 'Hoe krijg je ze mee?'
tags: ['evi', 'gerrit']
---

'Hm-hm. En hoe,' vroeg ze, 'krijg je ze dan mee?'

Zijn ogen keken langs de rand van het scherm, hij grijnsde met zijn tanden.

'Dat is een goede vraag, ik heb daar lang op gestudeerd. En gevochten ook, geworsteld. Mijn conclusie is: niet. Als ze niet willen, dan willen ze niet. De vraag die je je moet stellen is: welke conclusie verbinden we daar aan?'

Hij was zacht, meende hij zelf althans, maar de tijd had hem versteend.

Ze perste haar lippen op elkaar en kneep met haar ogen achter haar bril. Wie had hij op het oog? Kon ze dat vragen? Maar dan overschreden ze de grens van analyse en betraden het territorium van de roddel.

'Laat ik het zo zeggen: wat gebeurt er als iemand niet presteert?'

'Ja.'

'Gebeurt er *iets*? Want ik heb het nog nooit gezien.'

'Ik kan daar niet over in detail treden. Maar er lopen trajecten.'

Hij gooide zijn handen in de lucht, als een onschuldige.

'Dan bemoei ik verder niet, dat is mijn plek niet. Maar als het moet, dan moet het.'

Het bruin nog niet van haar huid verdwenen, ze vroeg zich af wat er was gebeurd. Maar iedereen lachte alleen en danste.