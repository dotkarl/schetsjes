---
date: '2025-08-29T07:45:09+02:00'
draft: false
title: 'Koffiemomentjes'
tags: ['gerrit']
---

Dave had twee post-its in zijn hand. De eerste plakte hij bij het duimpje omlaag en zei: 'Er was wat, hoe zeg je dat, rolonduidelijkheid tussen mij en Harry. Maar,' en hij plakte de tweede bij het duimpje omhoog, 'ik heb met hem gesproken en ik heb een eind gemaakt aan al die bilateraaltjes en dailies en koffiemomentjes, dat zorgde alleen maar voor ruis dus daar doen we niet meer aan.'

Hij zweeg veelzeggend en keek hem aan met een verwachtingsvolle blik. En Evi, zag hij, deed hetzelfde. Hij begreep dat hij iets zeggen moest maar het grappige stemmetje in zijn hoofd zei, wat als je nu niets doet? Hij glimlachte bij de gedachte dat dit ongemakkelijke moment nog een minuut of wat voortduurde.

Toen besefte plots hij waarom Harry hem die ochtend had gevraagd of hij zich ok√© voelde bij hun meeting. Hij had gefilosofeerd: het is geen werkoverleg, het is een gesprekje bij de koffieautomaat. En dan gaat het over je weekend en vakantie, maar ook over de interessante dingen. En hij had geantwoord: ja natuurlijk, het is gewoon gezelligheid, maar eigenlijk had hij alleen maar gekeken naar die boekenkast en zich verwonderd waarom *Harry Potter en de Steen der Wijzen* daar helemaal alleen stond.

Hij was, zonder dat hij er erg in had, pion geworden in een politiek schaakspel, met koning Harry aan de ene kant en Dave en koningin Evi aan de andere. 

'Luister,' begon hij, 'het zijn maar gesprekjes bij de koffieautomaat.'