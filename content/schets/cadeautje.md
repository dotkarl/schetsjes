---
date: '2025-12-13T10:31:37+01:00'
draft: false
title: 'Cadeautje'
tags: ['kees']
---

In het gangpad stond een Aziatische vrouw, ze was knap, met lang haar en een crÃªmekleurige wollen jas. Haar zoontje riep: 'Mama, mama! Deze is voor jou,' en hij greep een doosje van het schap met een gouden strikje er omheen. Hij hield het zorgvuldig in zijn beide handjes en stapte op haar toe zoals kleine kinderen kunnen stappen. Maar hij gaf het niet aan haar, hij stopte het in het winkelmandje dat ze tegen haar borst trok.

Dat is makkelijk een cadeautje geven, grinnikte hij, als de ontvanger ervoor mag betalen.

Voorbij het poortje van de kassa's stonden drie asielzoekers te leunen tegen de muur. Eentje droeg een wit jasje, er zat een scheur in de schouder, met daaronder een groene trui met capouchon. De ander had een snor en kroeshaar dat stijl omhoog stond. De derde was het kleinst en het beweeglijkst ook, hij praatte en gebaarde en liep naar links en rechts. Hij sprak Frans en er stak een halve liter goedkoop blikbier uit de zak van zijn winterjas.

Hij keek hen niet aan, maar wierp de linnen tas over zijn schouder en stapte zo snel mogelijk door naar zijn fiets.