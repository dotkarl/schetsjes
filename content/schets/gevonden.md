---
date: '2025-09-26T11:47:33+02:00'
draft: false
title: 'Gevonden'
tags: ['ger']
---

Nee: hij had God niet gevonden. God had hem gevonden. Iets anders beweren zou ijdel zijn.

(Althans, als je het God wou noemen. Zelf noemde hij het geen God. Engelen bestaan maar God niet, niet op de manier zoals de mensen denken.

De mensen luisteren naar verhalen en geloven de verhalen. Ze zien dingen en denken: zo was het in het verhaal ook. Maar hij had het gevoeld, hij had het meegemaakt. Dus hij wist, het gaat niet zoals in het verhaal.)

Je kunt aangeraakt worden door Reg Maximus als je in de auto naar je werk zit of in de rij staat in de supermarkt of op de wc zit. Hij kiest het moment en het enige wat je hoeft te doen is jezelf te openen.

Filosofen en mystici en alchemisten schreven er al honderden jaren over. Maar ze hadden de taal niet, daarom weerspraken ze elkaar en alleen daarom.

Hij had een meisje leren kennen, ze was heel slim. Hij voelde haar energieÃ«n als ze uitkeken over het veld. En ze tekende in haar boekje en zette een lied op van een Mexicaanse zangeres dat op wolkjes meedreef met de wind. Het roerde hem tot tranen toe en hij durfde het te laten zien.