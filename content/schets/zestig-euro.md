---
date: '2025-08-21T07:39:09+02:00'
draft: false
title: 'Zestig euro'
tags: ['anke','kees']
---

Hij draagt een grijze joggingbroek en een trui met capouchon, *HULK* staat erop. Hij heeft een baardje en draagt een zonnebril, aan de zijkanten is zijn haar opgeschoren. In de schaduw is het vierentwintig graden, de zon schijnt op zijn rug. 

Hij is aan de telefoon, de ander op de speaker. Hij houdt de telefoon voor zijn mond en praat de hele tijd, ook als de ander wat zegt. Maar de pinautomaat slikt zijn pas niet en spuwt hem weer uit. Je ziet hem dralen, maar hij doet een stap achteruit. 

'Ga er goed voor staan,' zegt ze. Hij bedekt het paneel met zijn handen. Niet veel later propt hij onhandig honderd euro in zijn portemonnee. Ze lopen over de parkeerplaats. Hij is nog steeds aan het bellen, hij ijsbeert om een blonde vrouw heen met een cirkel om haar arm, ze verveelt zich bij hun groene Opel. 'Dat is jullie probleem, dat is niet mijn probleem,' briest hij. 'Dus probeer het nog maar eens en zorg dat het er staat.'

'Dat is er nou zo een,' zegt ze. 'Ja,' knikt hij. Ze kopen een yoghurtframbozenijsje in de ijssalon. Hij likt en vraagt: 'Had je gezien? En dat allemaal om zestig euro.'
