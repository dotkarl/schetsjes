---
date: '2025-08-26T07:45:06+02:00'
draft: false
title: 'Een reep licht'
tags: ['layla', 'niek']
---

Een reep licht liep over haar buik en borst en het beddengoed. Af en toe hoorde je in de verte een auto, dat was het verder.

Hij draaide zich om en zuchtte en sloeg de dekens weg. 'Ik ga eerst,' zei ze vlug. Ze schoot in haar slippertjes en sloop naar de wc. Ze moest al zeker een halfuur maar wilde niet. Ze zat en schommelde op en neer om de laatste druppels eruit te persen. De badkamerdeur liet ze open, het licht liet ze uit.

Ook hij ging zitten, in het donker en met slaap in zijn ogen durfde hij het niet aan te staan. Met een wc-papiertje snoot hij zijn neus maar het hielp niet echt. Hij waste zijn handen niet voor hij terug naar de slaapkamer kwam.

Het bed kraakte toen hij ging liggen.

'Liefje?' fluisterde ze. -- 'Hm?' Maar ze zei verder niets meer. Hij pakte haar hand en drukte er zijn lippen op, dat was genoeg voor nu.
