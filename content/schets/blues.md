---
date: '2025-09-17T13:25:47+02:00'
draft: false
title: 'Blues'
tags: ['rick']
---

Zijn meisje was bij hem weggegaan. Ze had de kledingkast leeggehaald en de koelkast en vluchtte in de armen van een ander. Het enige wat hij had was een gitaar en mondharmonica.

Het had erger gekund, zei hij er nog bij.

Zijn meisje was bij hem weggegaan. Haar vurige kussen zou hij niet meer terugkrijgen, of misschien toch? Nu was zijn bed leeg en koud. Hij struikelde over een lege fles op weg naar de wc, het was nacht.

En toch, het had erger gekund.

Zijn meisje was bij hem weggegaan. Nu bezag hij de mensen op straat en hoopte haar te herkennen. Maar ze was in een bus gestapt of trein of auto. Er waren alleen maar schimmen, soms met een zelfde blik.

Het had erger gekund.

Hij tokkelde en blies op de harp. En hoewel hij alle pijn voelde die al zijn helden hadden gevoeld toen hun meisje wegging, kwamen er geen woorden en geen melodieÃ«n. Er waren alleen maar noten zonder samenhang en het zonlicht brak af en toe door de buien heen. Hij rookte en duwde de bruine filters in de hals van de fles.

Dus, zei hij tegen zichzelf, moest hij wel zeggen, het had erger gekund.