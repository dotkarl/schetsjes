---
date: '2026-01-10T09:32:10+01:00'
draft: false
title: 'Pannenkoek'
tags: ['rolf']
---

De wereld was veranderd in één grote pannenkoek, toen hij het rolluik omhoog trok, zat alles onder een dun laagje poedersneeuw. De wind woei en stuifde het wit van de daken en takken en auto's. Op de parkeerplek stond een grijsgroene, de eigenaar had zo'n scherm over de voorruit getrokken. Maar die was in de loop van de nacht naar beneden gezakt, en nu zou hij alsnog moeten krabben. De waterkoker brulde en borrelde, het theezakje van gisteravond plakte aan het schoteltje. Hij hield het papiertje met duim en wijsvinger vast, er stond op: 'Hoe ga je er vandaag een goede dag van maken?', en het hele boeltje kwam mee.