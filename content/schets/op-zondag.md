---
date: '2025-10-13T07:54:34+02:00'
draft: false
title: 'Op zondag'
tags: ['anke', 'kees']
---

Ze knikte, hij zei, ja ik zie het. 

De man droeg een nauw zwart shirt met lange mouwen, ingestopt in zijn vale pistache joggingbroek. Hij had geen kont, hij had een rug met een gaatje (zo zeiden ze het bij hem thuis vroeger, zijn opa zei dat altijd en zijn vader ook). Daaronder twee witte tennissokken in badslippers. Zijn rug was wat gekromd, een vreselijk ongezonde houding, en hij liep niet zozeer, hij schuifelde. Zijn haar was grijs, het haar dat hij nog had althans, want hij was al behoorlijk kalend. Het stak in pieken alle kanten op.

Maar het vreemdst was dat hij twee witte handschoentjes droeg, van die rubberen chirurgenhandschoentjes. Hij dacht aanvankelijk, het zal er wel zo eentje zijn die de prullenbakken afstruint, zo iemand die rond moet komen van een statiegeldfles hier of daar. Maar hij liep het vullis straal voorbij, dus misschien was hij gewoon vies van de wereld.

Hij schuifelde door het winkelcentrum richting de Albert Heijn. Ze hielden hun afstand, dus hij kon het niet zeker weten, maar hij wist zeker dat hij stonk.

Je ziet nog eens wat op zondag, peinsde ze.