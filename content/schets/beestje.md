---
date: '2025-09-30T07:55:29+02:00'
draft: false
title: 'Beestje'
tags: ['johan']
---

Het beestje fladderde in het geeloranje licht. Het was weinig verfijnd, vloog in een rechte lijn heerlijk onwetend in zijn richting. Hij deed een stap opzij. In de badkamer scheurde hij twee velletjes van de wc-rol. 

Daar was ze weer, ze kwam door de open deur naar binnen, daalde naar de groezelige badkamertegels en bleef daar zitten. Was ze zich bewust van wat zou komen? Zo ja, dan liet ze 't niet merken. 

Hij keek door zijn wimpers. Hier was ze bijna niet te zien, dat was haar laatste verdediging. Maar het bleek onvoldoende: *tsjak!* 

Tussen zijn duim en wijsvinger, gewikkeld in wc-papier, zag hij het gelaagde kopje, twee knopjes op steeltjes.

Gatverdamme.

Hij kneep het fijn en gooide het in de wc.