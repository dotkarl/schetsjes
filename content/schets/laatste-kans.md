---
date: '2025-11-03T07:32:42+01:00'
draft: false
title: 'Laatste kans'
tags: ['emma', 'jacques', 'johan', 'lisa']
---

Ze stak haar vinger op, er schoot haar iets te binnen. 'Je moet eens meekijken op mijn telefoon,' ze slikte het stuk kruimelvlaai door, 'in mijn agenda staat nu overal, je laatste kans voor dit of dat, bij elke dag staat dat zo. Hoe kom ik daar van af? Want ik zie mijn afspraken nu niet meer.'

Ze stak haar telefoon in het rode hoesje voorbij Jacques, naar Johan toe.

'Laat eens kijken,' zei hij en greep naar het ding.

'Ach jij!' beet ze. 'Afblijven, straks maak je het nog stuk!'

'Ik maak niks stuk.'

'Laat het nou maar aan die jongen over!'

Ze pakte haar telefoon weer terug en sloeg hem op de pols en keek of alles nog in orde was. 

Het was allemaal ok√©, want in die twee seconden was hij er van overtuigd geraakt dat dit een probleem was voor de jongere generatie.

Lisa nam de telefoon aan, hij keek met haar mee met het bordje op schoot en de kop thee in beide handen. In de agenda van zijn moeder stond elke dag een afspraak ingepland. Laatste kans om je gegevens te behouden! Update nu! Ze opende een afspraak, er stond een link in.

'Is het een virus?' vroeg ze bezorgd.

'Je hebt ergens op geklikt, dat is niet goed.' 

Ze verwijderde de afspraak en toen was de hele reeks weg. Ze zag nu, Johan jarig, kapper, lunch Yvon.

'O,' weifelde ze, 'probleem opgelost.' 

Ze keek hem aan. Zo simpel kon het toch niet zijn?