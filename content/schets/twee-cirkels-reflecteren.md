---
date: '2026-02-20T07:23:50+01:00'
draft: false
title: 'Twee cirkels reflecteren'
tags: ['dit is geen boom']
---

Twee cirkels reflecteren in het bos.

'Ik denk dat de zin van het leven rond is,' zegt de een.

'Dat is nou toevallig,' zegt de ander, 'ik ook!'

Ze knikken en hummen instemmend.

'En ook,' vervolgt die ander, 'om anderen een spiegel voor te houden.'

'Nou ja,' roept de een, 'het is alsof ik mezelf hoor praten!'

Ze schudden elkaar de hand en kloppen elkaar op de schouder.

Een eekhoorn schiet vanaf de tak van een boom, via de stam, naar beneden en plaatst zich tussen de vrienden. In de ene cirkel ziet hij zichzelf, die zichzelf ziet in de andere cirkel, die zichzelf ziet in de ene cirkel, die zichzelf ziet in de andere cirkel, enzovoorts. Maar in de andere cirkel ziet hij zichzelf, die zichzelf ziet in de ene cirkel, die zichzelf ziet in de andere cirkel, enzovoorts.

De wind ruist en vogels kwetteren. 

Hij heeft enorm veel zin in een dikke eikel!

'Die,' zegt de ene cirkel, zijn hand voor zijn mond, 'heeft er helemaal niks van begrepen.'

Een lesbo, ze is al achter in de dertig, zit op een omgehakte boomstam en strijkt met haar vingers langs de snaren van haar gitaar. Het is een electrische gitaar, waar ze tweeÃ«nhalf uur op kan musiceren voordat de accu van haar versterker het begeeft. 

Wat bezielt haar toch, in het bos electrische gitaar spelen?