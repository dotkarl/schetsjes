---
date: '2025-09-03T19:24:28+02:00'
draft: false
title: 'De Prinssenzaal'
tags: ['gerrit']
---

Ze hadden de A.J. Prinssenzaal ervoor vrijgemaakt, die ene waar het bestuur in overlegde en waar bruine lederen fauteuils in hadden gestaan, maar het waren fauteuils op wieltjes zodat het toch nog als werk aanvoelde. Als je erin ging zitten dan verdween je en als je de vijftig was gepasseerd dan kon je er niet meer zelfstandig uit ontsnappen. 

Hoe oud was de nieuwe directrice nu? Ergens in de dertig, meende hij. Zevenendertig, achtendertig misschien? Op de foto's was ze nog heel mooi maar in het echt zag je de strijd tegen de Tweede Kamer op haar gezicht.

's Middags na de lunch liep Ineke hem op de trap tegemoet, ze vroeg hoe het ging en hij zei: 'Ik ben nu een hoge pief, ik mag in de Prinssenzaal knutselen.' En ze lachte, ja-ja.

Hoe dan ook, sinds de bezuinigingen stonden hier dezelfde stoelen als elders en wc's om de hoek werden nu, samen trouwens met de rest van die verdieping, verhuurd aan een of ander commercieel bedrijf. Dus als je naar de plee moest, dan moest je nu de halve afdeling doorkruisen, toen bedacht hij dat het bestuur het ook heus niet makkelijk had. 

Later hoorde hij van Evi dat ze niet eens bedoeld had de die zaal te reserveren, ze waren gewoon laat en het was de enige die nog vrij was. En de lunch waren kaiserbroodjes met kaas of kipfilet en op de boterhammen had je dan tonijnsalade.