---
date: '2025-09-23T10:38:08+02:00'
draft: false
title: 'Deze handen'
tags: ['jorik']
---

Kijk naar deze handen -- kijk dan naar deze handen. Zouden deze handen ooit iets kunnen *scheppen*, zouden deze smalle verwijfde vingers ooit meer dan een miniatuurtje kunnen kleien? Om te kunnen scheppen, moest je kunnen vernietigen, je moest alles stuk durven slaan, dan kon je opnieuw beginnen -- helemaal, van de grond af aan. Maar deze handen -- deze handen konden hooguit het materiaal -- andermans materiaal afbuigen, hier wat naar links en daar wat naar rechts. Ze waren gemaakt om te -- wat is het woord? -- om te verfijnen. Verfijnen -- hooguit! Meer niet. Het waren *ambtenarenhanden*, er sprak geen leven uit, geen persoonlijkheid. 

Alles wat hij maakte was gekunsteld en dood. Als je naar het lichaam keek en de verhoudingen, en naar de ogen en de mond en de lijnen van het lachen, dan zag je -- potlood. Hij scheurde het blad uit het boek maar had meteen spijt. Zou het, als hij daar kraste en daar het grafiet uitwreef, dan -- dan, zou het...?