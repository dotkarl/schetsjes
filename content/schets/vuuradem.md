---
date: '2025-08-10T08:37:40+02:00'
draft: false
title: 'Vuuradem'
tags: ['sharisa', 'thomas']
---

Zij kroop in bed en kroop tegen hem aan en kuste hem. Haar hoofd wist niet meer wat het met het lichaam moest doen, en andersom ook niet. Hij vroeg: 'Hoe laat is het?' Ze zei: 'Maakt niet uit,' en hij voelde haar vuuradem op zijn gezicht.

Maar toen kwamen de tranen en wilde ze weten: 'Zeg me, hoe was het op zijn ergst?' Maar meteen had ze spijt en smeekte: 'Antwoord alsjeblieft niet als mijn moeder.'

'Jai hebt mai sjlekt behandeld,' zei hij, 'Iek altaid goed geweest. Iek ekte sjlaktoffer hier.' En ze lachte -- goddank.

De regen hield op en mereltjes begonnen te zingen, ze luisterden met z'n twee tot zij in slaap viel. Toen ging zijn wekker en wurmde hij onder haar uit.
