---
date: '2025-08-24T16:49:43+02:00'
draft: false
title: 'Draadje'
tags: ['david']
---

De tweede keer deze week deed 'ie een pizza in de oven, zo'n diepvriespizza, eentje met pepertjes dit keer. Gisteren was het tonijn en daarna had 'ie nog honger en dus een salami. 

Jongen, zei hij in de stem van zijn pa, je moet goed voor jezelf zorgen, jongen. Waar ben je mee bezig? -- focus! en hij klapte in zijn handen in wees met vijf vingers voor zich uit.

We zijn mieren op een steen die zweeft door de ruimte, wie weet in hemelsnaam waar het allemaal toe dient? (Wie was dat? Theo? Maar die moest je uit de buurt van scherpe voorwerpen houden en en slikte nu elke ochtend en in de namiddag pillen.)

Zijn ma sprong bij: die met pepertjes had nutriscore D, die met tonijn B en die met salami C. Gemiddeld komt dat uit op C, dat valt toch wel mee?

Dat dacht hij allemaal op één moment.

Maar wat hij niet besefte maar wel al wist, was dat hij zijn geest voorbereidde op het moment dat hij op de fiets zou stappen en naar de shop zou gaan en zijn geest zou vervoeren naar een andere wereld, een wereld van nevel gedragen door de klanken van zijn favoriete playlists.

Het leven was een rafelig kleed, je hoefde maar aan één draadje te trekken.
