---
date: '2025-11-21T08:05:30+01:00'
draft: false
title: 'Honinggraat'
tags: ['linda']
---

Aan de wand hing een metershoog schilderij, de binnenkant van een bijenkorf. Op een ondergrond van geeloranje honinggraat zwermden talloze werkerbijen over elkaar en langs elkaar heen, een ogenschijnlijke chaos die een volmaakte orde verborg. Elke werker was identiek aan de vorige en aan de volgende. Allen werkten ze samen, zo waren ze geprogrammeerd, aan een overkoepelend doel. En hoewel ze dat doel individueel dan wel niet konden vatten, kwamen ze, door het pad te volgen dat voor hen was uitgestippeld, er samen toch.

De koffieautomaat begon te brommen en vulde het kopje met kleffe cappuchino. Linda leunde met haar kont tegen de rand van de toonbank en sloeg haar armen over elkaar. Zo stonden ze een tijdje te fronsen en te kuchen, en ze hield haar hoofd schuin en keek door haar wimpers.

'Herken jij ons daar nu in?' vroeg ze. 'Ik herken ons daar totaal niet in.'