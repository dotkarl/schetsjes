---
date: '2026-02-01T10:19:10+01:00'
draft: false
title: 'Na het eind van de wereld'
tags: ['sharisa']
---

'Ga nu, vlug, het is hier niet veilig. Er zijn moordenaars en bendes, verkrachters. En de politie, de politie is bij hen. Ik ken een verhaal, het was een meisje, dertien was ze volgens mij, geeneens misschien nog, ze was gevlucht. Ze zat onder de dope, ze rende huilend over straat. Een politieagent, grote man in pak, pet op, ze klampt hem aan, hij zegt, meisje, wat is er. Ze zegt hem, ze huilt en huilt, ze legt hem uit dat ze gevangen is genomen en dat ze haar verkrachtten, met z'n allen, om beurten of tegelijk, en ze toont hem de sporen van touw om haar polsen, en dat ze haar drugs gaven om niets te voelen. Hij zegt, kom maar mee, en hij neemt haar onder handen in zijn auto en levert haar weer af bij die beesten. Ze lachen erom, ze sloegen haar in het gezicht. Je slaat je waar normaal niet in het gezicht, maar dat is de straf, en dat is het minste nog.

Vertrek, bedek je. Maak jezelf onzichtbaar, kijk niemand aan. Er zijn mensen, mannen met dochters zoals jij, die goed zijn. Maar je weet het pas als het te laat is, en als ze erachter zouden komen dat zo iemand je geholpen heeft, dan komen ze achter hem aan en breken zijn knieën of vingers. Zie je deze littekens? We dragen allemaal littekens, van fouten en van spijt. Het was ooit niet zo, maar dat is allang voorbij. Ga, weg jij, nu!'

Ze sloeg de doek om haar hoofd, ze bleef in de schaduw. Het was halfmaan, die nacht, ratten kropen over de afvoerpijpen omhoog. Ze keek over haar schouder, de hoek om. Stom! Een man, ze botste tegen hem op. Hij had een haakneus en donker omrande ogen, zijn huid was grijs. Ademen kon ze niet, ze wendde haar ogen af en stapte, stapte, stapte. Hij riep: 'Hé!' Een pot viel, klengelde, een kat mauwt. Ze zette het op een rennen, tranen, wat moest ze anders?