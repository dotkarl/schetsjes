---
date: '2014-01-07T15:11:40+02:00'
draft: false
title: 'De zombie-apocalypse'
tags: ['sars (een selectie)']
---

Tim was zo iemand die direct een trein instapte, zonder de mensen in de trein eerst naar buiten te laten gaan. Tim was een enorme lul. Je zou daarom verwachten dat, toen de levende doden eenmaal de wereld bewandelden, hij op een ironische manier dood zou gaan. Bijvoorbeeld dat hij een trein invluchtte, maar in zijn haast niet zag dat er zombies in zaten. Of dat hij juist een trein uit wilde stappen, maar door een zombie werd aangevallen, zodra de deuren opengingen. Dat zou je dus verwachten, maar in plaats daarvan werd Tim door een auto geschept toen een gezinnetje de oprit afreed. Gelukkig hoefde niemand om dat ongelukje te treuren, want, zoals gezegd: Tim was een enorme lul.
