---
date: '2025-10-04T10:52:28+02:00'
draft: false
title: 'Postbode'
tags: ['tom']
---

Een bouwvakker werd postbode. Hij deed zijn werk goed, maar zijn collega's vonden dat het allemaal wel erg lang duurde. Ze zochten hem op op zijn route, ze kwamen hem tegen bij een gallerijflat uit de jaren '60. Hij stond bij de ingang en metselde het portaal met de brievenbussen. Dat had hij helemaal opengebroken, met een sloophamer had hij de muur eruit gehaald en de postvakken aan de achterkant opengebroken. Toen had hij de brieven erin gestopt, en zo dadelijk smeerde hij de boel weer aan.

'Jan, wat doe je nou!' riepen zijn collega's. Gelukkig waren zij vroeger ook bouwvakker geweest, dus ze wezen hem hoe dat veel efficiÃ«nter kon.

'Jij daar,' zei iemand en hij wees naar hem. 'Ruim jij dit op,' en hij drukte een groot tijgervel in zijn handen. Hij sjokte met het tijgervel een winkelcentrum in, maar er was geen prullenbak in zicht. Er waren helemaal geen prullenbakken, laat staat prullenbakken waar zo'n groot tijgervel in paste. Hij liep het hele winkelcentrum door en bij de uitgang zag hij drie meisjes van de middelbare school, twee met blonde krullen en een brunette. Hij dacht: o nee, zij denken nu natuurlijk dat dit *mijn* tijgervel is! 

Maar het was al te laat om te doen alsof hij hen niet had gezien. Dus hij groette beleefd en liep, voordat ze een gesprek konden aanknopen, vlug door.  