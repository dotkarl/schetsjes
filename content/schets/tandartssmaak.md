---
date: '2025-09-18T14:58:50+02:00'
draft: false
title: 'Tandartssmaak'
tags: ['tom']
---

Het geluid van de tegelsnijder vulde het trapgat, niet lang daarna het kloppen van een hamer. 

Plots kreeg hij een smaak in zijn mond, tandartssmaak. Hij had altijd gedacht dat het van de rubberen handschoenen was, vingers die het turqoise lapje rond zijn hoektand worstelden.

Voorbij de lamp keek hij altijd, dan voelde hij dat hij zijn handen tot vuisten gebald had en dwong zijn vingers te ontspannen. Op een ochtend liep er een traan naar beneden, zijn oor in, toen had ze gezegd, je mag best aangeven als het pijn doet hoor. Maar het deed geen pijn, het was het licht en de spanning.

Die ochtend, toevallig, had hij een scheut gevoeld, toen hij zijn kiezen poetste. Rechtsonder was dat. 

Tussendoor klonk er Roemeense pop, met de oubollige nummers kon de vader ook meezingen.