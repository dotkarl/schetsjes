---
date: '2025-08-23T18:55:39+02:00'
draft: false
title: 'Het huiselijk leven'
tags: ['socrates', 'xanthippe']
---

Ze rommelde in de keuken.

'Schat, heb jij die pot gezien? Die mooie, die van mijn oma.'

Hij zat in de woonkamer met zijn hand in zijn toga en gromde: 'Weet ik niet.'

'Je weet welke ik bedoel, toch? Die met dat patroon, met de illustratie van de Spelen erop.'

'Geen idee, lieverd.'

'Ik had hem in het kastje gedaan, dat weet ik zeker. Maar hij ---. Met die speerwerper, je weet welke het is, ja?'

Ze stond met haar handen in haar zij en keek om zich heen. In haar voorhoofd tekende zich een diepe frons af.

'Heb jij 'm soms gehad?'

'Al sla je me dood.'

Altijd hetzelfde! Ze stak haar hoofd om de hoek en beet toe: 'Man, jij weet ook niks!'

Schuldbewust knikte hij: 'Weet ik, Xanthippe, dat weet ik.'

En ze keek naar zijn platte neus en die stompzinnige ogen. Ze maakte een afwerend gebaar en zei: 'Wandel anders maar een rondje door de stad.' 

Ze kon hem er nu even niet bij hebben.