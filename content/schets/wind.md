---
date: '2025-08-20T09:11:28+02:00'
draft: false
title: 'Wind'
tags: ['johan']
---

De wind stroomde binnen, een golf van verkoeling. Hij hief zijn armen en sloot zijn ogen en stond daar wel een volle minuut. Zijn armen waren zwaar en zijn benen ook en zijn oogleden ook. Beneden zaten zijn vrouw en schoonouders te kibbelen, hij had zojuist gedoucht want hij rook naar man. Het was achtentwintig graden.

Hij wist niet eens meer wat hij op zolder moest. Stofdeeltjes dwarrelden zelfs hierboven in het geeloranje zonlicht, maar het zou nog even duren voordat de stoflaag zichtbaar zou worden op de hoog opgestapelde bananendozen. De stofzuiger had ze inmiddels al vernaggeld, die stoof witte rook op als je hem aanzette. Vanuit het raam zag hij de container met de verkruimelde keukentegeltjes.

Pas de volgende dag rook hij de geur van gips en beton in de woonkamer. Hij zette het raam open maar het zou pas weken later verdwijnen, nadat de muren waren gestuct en de keuken was geplaatst en de boel was geverfd.
