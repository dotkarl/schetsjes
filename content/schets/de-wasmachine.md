---
date: '2025-11-05T07:33:17+01:00'
draft: false
title: 'De wasmachine'
tags: ['christoph']
---

Hij bladerde vooruit, deze sectie was nog vijf pagina's. Dat moest, ja dat kon nog wel. Dus hij las en Lang Lang speelde Bach op de achtergrond. De lucht was grijs met paarse wolken, langzaam kwam de zon op. Toen hij de laatste pagina om had geslagen, kon je, vond hij, het al praktisch licht noemen. Maar toen hij het boek dichtklapte en het licht uitdeed, de boekenlegger krulde boven bladzijde tweeëntachtig, bleek dat toch tegen te vallen.

Hij liep twee trappen omhoog, hij luisterde naar het stervend gepruttel van de wasmachine. Op zolder nam hij het boek van Tadeusz Borowski. Hij had het vanochtend op zijn bureau gelegd, hij had zijn handen vol aan de handdoeken en onder zijn oksel klemde Borowski. Het ging over zijn tijd in het concentratiekamp. Toen hij het gisteravond uitlas, wilde hij niet meteen gaan slapen. Hij noteerde in zijn lijstje de naam van het boek en de datum van gisteren en zette het terug in de kast. 

Op de display van de wasmachine stond, nog één minuut en dan was het klaar. 

'Ha,' zei hij tegen zichzelf, 'dat heb je heel mooi gedaan,' en hij zei het met een gemeende glimlach.