---
date: '2015-10-08T11:05:48+02:00'
draft: false
title: 'Vier mededelingen'
tags: ['sars (een selectie)']
---

MEDEDELING (1/4) Jan Gosling is niet de broer van Ryan Gosling. Ik herhaal: Jan Gosling is niet de broer van Ryan Gosling. Ik kan het niet vaak genoeg zeggen: Jan Gosling... -- enfin, u snapt het wel.

MEDEDELING (2/4) Jan Gosling en Ryan Gosling hebben helemaal niet dezelfde naam. Jan Gosling heet Jan Gosling, terwijl Ryan Gosling Ryan Gosling heet. Nu komt het wel vaker voor dat broers niet dezelfde naam hebben, maar het komt nog veel vaker voor dat twee mensen die géén broer zijn, niet dezelfde naam hebben.

MEDEDELING (3/4) Jan Gosling en Ryan Gosling hebben een heel andere baan. Jan Gosling is loodgieter, terwijl Ryan Gosling een acteur is. In principe had het natuurlijk kunnen zijn dat Ryan Gosling een broer heeft die loodgieter is, maar feitelijk is dat helemaal niet het geval. Daar volgt dus uit dat Jan Gosling niet de broer van Ryan Gosling is.

MEDEDELING (4/4) Er is een derde argument waarom Jan Gosling niet de broer van Ryan Gosling is. Omdat er drie argumenten bestaan waarom Jan Gosling niet de broer van Ryan Gosling is, kan het dus niet zo zijn dat Jan Gosling de broer van Ryan Gosling is.