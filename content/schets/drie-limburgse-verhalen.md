---
date: '2021-08-28T10:46:24+02:00'
draft: false
title: 'Drie Limburgse verhalen'
tags: ['dit is geen boom']
---

*D'r waas ens enne zigeuner op de Straolsewaeg*, hij had een heel mooie bloes. Het was een rode, glimmende bloes met gele franjes, en de dag erop werd het huis van Haj leeggehaald. Dus wat wij gedaan hebben, wij zijn met het hele dorp naar die zigeuner toegegaan en hebben hem de bloes van het lijf gerukt. Daarna hebben we hem eens goed op zijn zigeunerflikker gegeven. Laterna bleek dat hij het helemaal niet gedaan had, de politie had een stel Bulgaren opgepakt, maar toen was het kwaad al geschied. Maar waar het om gaat is: die zigeuner die heeft nooit meer een huis leeggehaald, en Sef heeft die avond in de kroeg toch maar mooi een maedje gescoord met die bloes, dus alles is toch nog goedgekomen. 

De moraal van dit verhaal is: *bin genne zigeuner op de Straolsewaeg.*

{{< asterisk >}}

*D'r waas ens ein maedje oet Lômm*, die had drie vriendinnen: een dikke, een dunne en een lelijke. Eerst ging die dunne aan de man, dat was met Piet drie deuren verderop. Toen ging die dikke aan de man, dat was met Beer van de Kloeësterstraot. En toen was die lelijke aan de beurt: die ging met Piet, die had zichzelf ook niet gemaakt maar ze was tenminste niet alleen meer.

Dus dat maedje uit Lomm maar huilen en jammeren: wanneer vind ik nou eens iemand? Nou, die vond dus iemand uit Streyl, een hartstikke aardig jong verder, maar die wordt sindsdien door iedereen dus met de nek aangekeken.

De moraal van dit verhaal is: *det maedje oet Lômm waas ein bietje dom.*

{{< asterisk >}}

*D'r waas ens 'n jungske det altied 't letste woord moos hebbe.* Nou, een keer was het vastenaovend en toen wilde hij bij de verkeerde persoon het laatste woord hebben, die sloeg zó een bierglas aan scherven op die bolle kop van 'm. En bloeden dat-ie deed! Die had daarna nooit meer het laatste woord, en ook niet het eerste of het middelste, want de glasscherven waren in zijn keel gekomen en hadden zijn stembanden doorgesneden. Die is laterna bij slagerij Jansen op de hoek gaan werken, dat jongetje, en iedereen was heel tevreden over hem.

De moraal van dit verhaal is: *hald gewoen diene moel. Boeit mich neet of ik dich get vraog of neet, hald gewoen diene moel. Als ik dich wat vraog, neem dan maar aan det 't enne test is um te kieke of se diene moel kins halde, want det is 't einige wat ik van dich vraog: hald gewoen diene moel.*