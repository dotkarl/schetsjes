---
date: '2025-11-14T07:56:12+01:00'
draft: false
title: 'Hapering'
tags: ['ward']
---

Dan kwam naar boven, ze haalden de deadline niet, en dan was de reactie, ach.

Hij had de alarmknop ingedrukt, maar een week later, niets.

Ze zaten weer bij elkaar, en het ging weer over de error 500-foutmeldingen.

Hij sloeg om zich heen, dit is toch zeker niet waar we het over moeten hebben nu? En hij wou met zijn vuist op tafel slaan, maar zo kenden ze hem niet.

De projectleider bedankte hem voor het signaal.

Hoe het was, hij riep in een groot zwart gat. Wat erin ging was een noodkreet, eruit echode een signaal.

Op deze plek was alles, alles was bedekt. Op alles zat een donsveren kussen. Je balde je vuist en zette je gewicht erachter, je volle gewicht, dan zakte je weg, diep en dieper zonder ooit iets te raken.

Daar zaten ze dan in zo'n vergaderzaaltje, haalden hun schouders op. *Business as usual*, zeiden ze nog net niet, waar maakte hij zich druk om?

Het was alsof, alsof ze hier zaten, ja. (Zijn ogen schoten van links naar rechts maar keken in de verte, hij wilde zijn zin eigenlijk niet afmaken. In zijn hoofd, de ene stem drukte op de rem, de ander op het gaspedaal en de derde trok aan het stuur.) Alsof ze hier zaten om aan het eind van de dag acht uur te hebben geschreven.

Hij had altijd gedacht, mij gebeurt het niet, zo zit ik niet in elkaar.

Maar nu, ja.

Dus misschien was het ook maar tijd om er een punt achter te zetten.

Er ontsnapte een lach als een dolkstoot uit zijn mond.

DrieÃ«ntwintig jaar.

Alsof je een huwelijk voor je ogen in zag storten.

Ze zei: 'Ik zie dat het je wat doet.'