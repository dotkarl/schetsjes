---
date: '2026-01-09T07:54:43+01:00'
draft: false
title: 'Sneeuw'
tags: ['tom']
---

De sneeuw werd nu op verschillende plekken grijs en bruin en nat, als je er overheen fietste dan hoorde je geplet en gekletter. De grote wegen waren zelfs al ijsvrij. 

Bij de Weijbroekweg boog het fietspad af en ging over in de weg, maar de strooiwagen had in een rechte lijn over de berm heen gebanjerd. Daar groeide geen gras, de grond was bruin en toonde tal van sporen. Maar als je je best deed, als je helemaal naar links naar de rand van de weg stuurde, dan kon je over steen blijven fietsen.

De wijk en de stad en het land leken langzaam weer terug te gaan naar normaal. Maar dat was nu juist het gevaarlijke. Want je was geneigd om van de achtergebleven ijsheuvels te zeggen, dat geloof ik wel, en zijn achterband schoot een tel lang weg onder zijn billen. Dus hij stapte af, midden op straat met twee tassen boodschappen om zijn schouders, en bewoog zich in pengu√Ønpas naar de stoep. 

Je kon precies zien welke buur gisteravond nog de sneeuwschop had gebruikt en welke niet.