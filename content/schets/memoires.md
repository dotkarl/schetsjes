---
date: '2025-11-15T09:18:14+01:00'
draft: false
title: 'Memoires'
tags: ['david']
---

Hij besloot zijn memoires te schrijven. Goed, hij had niets gedaan nog in zijn leven, niets dat de moeite van het lezen waard was. Daar was hij zich van bewust. Maar stel nu, stel dat hij door stom toeval iets zou doen, iets groots, minister-president worden of zo of kanker genezen. Dan had hij zijn memoires al klaar liggen, dan hoefde hij maar achterover te leunen. En de uitgeverijen overboden elkaar en zetten hun financiÃ«le stabiliteit voor hem op het spel. Een knappe, blonde stagiaire schurkte tegen hem aan en fluisterde: 'Jouw verhaal is altijd al mijn droom geweest.' Ze had groene ogen en een puistje dat ze niet helemaal met make-up had kunnen verbergen.

Je moest, zei zijn vader altijd, het ijzer smeden als het heet is. En nu wist hij nog wat hij gisteren gegeten had. De mensen zouden ervan smullen: *stichter van wereldvrede at die dinsdag opgewarmde boerenkool met worst.* Met jus uit een pakje met uitjes, dat was zijn favoriet.