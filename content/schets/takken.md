---
date: '2025-11-17T08:05:47+01:00'
draft: false
title: 'Takken'
tags: ['marloes']
---

Van het ene op het andere moment was de wind kil en guur geworden en de bomen kaal. Ze keek naar de spitse takken die als vingers de lucht in staken, grijze wolken dreven erachter voorbij. Alles was nog nat van de nacht, en ze had het gevoel dat ze wel kon huilen. 

Maar waarom? Niet vanwege haar knie die blokkeerde of om Vincent die boos de deur achter zich dicht had getrokken, toen hij naar zijn werk ging.

Ze zag een paars rubberen handschoentje op de grond liggen bij de keuken, hij was uit de linnen draagtas gevallen waar ze haar lunch in meenam en haar sleutels en autosleutels. En ze dacht aan Daisy die zei, en, heeft mevrouw Janssen al decubitus? En Joost die er breeduit om schaterde, zijn handen op zijn knieÃ«n.

Buiten trotseerden de eerste fietsers het weer, en de buurman wandelde met de hond en hield de flap van zijn jas voor zijn mond.