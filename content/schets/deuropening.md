---
date: '2026-01-15T07:47:22+01:00'
draft: false
title: 'Deuropening'
tags: ['tineke', 'tom', 'wouter']
---

'Wacht eens,' hij was zichtbaar verward, 'doe nog eens?'

Hij zette met rechts een stap naar voren, nam de klink met zijn rechterhand, stapte naar achter en maakte een kwartslag draai. Met zijn linkerhand zei hij, komt u maar.

Maar hij moest toegeven, het voelde vreemd.

'Kom even mee,' ze liepen naar de ingang van het lokaal. 'Maak die deur eens open.'

Hij zette met rechts een stap naar voren, nam de klink met zijn rechterhand, stapte naar achteren en deed nog twee kleine stapjes. Hij stond met zijn hele lichaam achter de deur, alleen zijn hoofd stak om de hoek, en met zijn linkerhand zei hij, komt u maar.

'Je doet zo,' hij dacht even na, 'ga eens dichter bij de deur staan.'

Hij sloot de deur en deed een stap naar voren. Nu stond hij bijna met zijn neus tegen de deur aan. 

'Grapjas,' hij deed een halve pas naar achteren. 'En doe nu eens?'

Hij leunde voorover, zette met rechts een stapje naar voren, maar zonder zijn gewicht erop te zetten. Hij nam de klink met zijn rechterhand, stapte rechts-links-rechts naar achteren. Zijn hoofd stak voorbij de deur, zijn linkerhand gebaarde.

'Nog eens,' peinsde hij. 

Hij sloot de deur en nam diep adem.

'Man, ga eens wat dichter bij dat ding staan!'

'Maar dit is hoe ik het altijd doe!' riep hij wanhopig. 

Toch zette hij een stap, schudde zijn handen los en balde hen tot vuisten. Maar het mocht niet baten.

'Kijk,' zei hij, 'als ik het doe, dan ---' en hij liep naar de deur, zijn rechtervoet ter hoogte van de klink, hij vloog open. Een stap, bedacht zich, draaide zijn lichaam en zei met zijn linkerhand en een knik van zijn hoofd, komt u maar.

'Jij gaat recht voor de deur staan,' observeerde Tineke langzaam, 'maar jij juist aan de zijkant. Het is, denk ik,' ze tikte met haar vinger op haar kin, 'jullie hebben een heel andere opvatting van efficiÃ«ntie.'