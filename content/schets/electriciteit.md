---
date: '2026-01-27T07:30:45+01:00'
draft: false
title: 'Electriciteit'
tags: ['oz']
---

In zijn linkeroor knetterde electriciteit, het zwevend gezoem van een geknakt, gescheurd koperen kabeltje. Voor zijn geestesoog zag hij het blauwe plastic omhulsel, opengebarsten, waar de stroom in gele en oranje vonkjes uit lekte. De gitarist en bassist speelden er met zweet op hun voorhoofd tegenin, afwisselend als een bedreiging die ze met hun loopjes bedwongen en een kracht die hun solo's opstuwde naar tuinen en zeeÃ«n. 

Plots, ze hielden op, het gezoem bleef. Het moment strekte zich uit, hij hoorde een duidelijk *tunnelunnelunnele* -- nu wist hij welke kant hij de brug op moest wringen. Hij zette de koptelefoon af, nam zijn gitaar en streek met het plectrum over de E-snaar, zachtjes om zijn ouders niet te wekken.

Toen hij het bandje weken later terugluisterde, kon hij zich met geen mogelijkheid herinneren hoe hij dat geluid had geproduceerd. Jim trommelde met zijn vingers op tafel, hij voelde het. Maar de rest van de band vond het te abstract voor een liedje waarin Marc zich door zijn laatste ochtend met Eva worstelde, omgeven door nevel.

'Man!' riep hij, 'jullie zijn gek. Slap en gek!'