---
date: '2026-02-17T07:30:28+01:00'
draft: false
title: 'Meditatie'
tags: ['christopher']
---

Hij schreef af en toe briefjes aan zichzelf, die stopte hij in boeken of jaszakken of schoendozen.

*Vergeet niet, het gros van het leven bestaat uit moeten. Dat er hier en daar ook tijd is voor het aangename, is iets om dankbaar voor te zijn. Maar verzet je tegen het idee dat het moeten nu eenmaal moet, dat het de prijs is die je betaalt voor het aangename. Een goed afgestemde geest vindt waarde en voldoening in verplichting. Wie het aangename vindt in het moeten, is een rijk man.*

Dan was het druk op het werk, of ging het slecht in de liefde, of had hij ruzie met zijn ouders of broer, de stijfkop, en dan vond hij zo'n briefje. 

Dan riep hij: 'Verdomme, zweverige klootzak dat je bent! Met je esotherisch gewauwel! Jij hebt makkelijk praten, schrijf jij anders die rapporten!' of leg Lianne uit waarom ze de dop terug moet toen op de tandpasta, of maak mam duidelijk dat je zelf wel bepaalt wanneer je de woonkamer dweilt of dat Bram niet achteloos met om moet gaan met dat voorschot voor hun porseleinen bruiloft!

'Maar verdomme,' sloot hij af, en hij streek de prop glad en stak het in zijn portemonnee, 'je hebt wel een punt,' en betaalde zijn croissant en koffie om mee te nemen.