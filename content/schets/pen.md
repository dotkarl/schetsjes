---
date: '2025-09-11T13:36:00+02:00'
draft: false
title: 'Pen'
tags: ['gerrit']
---

Voor hen op tafel lag een stapeltje pennen met het bedrijfslogo erop. Het waren van die dikkere pennen met een klikker op de achterkant en een doorzichtige greep, je zag er het spiraaltje doorheen.

Dat was niks, natuurlijk, ze had zo haar eigen favoriet.

'Er gaat niks boven een ouderwetse bicpen,' reposteerde hij vol zelfvertrouwen. De inkt, zei hij, vloeide daar het soepelst uit.

'Maar welke bedoel je dan? Die ene met het dopje of die, nou ja hoe zeg je dat, die blauwe?'

'O ja, die heb je ook! Nee, ik bedoel die normale inderdaad.'

Maar zelf had ze haar hart verpand aan een ander model. Ze liep de vergaderruimte uit naar haar werkplek en rommelde in haar tas. Ze kwam terug met een rode pen, de blauwe of zwarte kon ze zo snel even niet vinden. 

Het was er een van de Bruna, een dunne met kringen rond de greep en een klikker achterop.

'Die zijn ook heel fijn,' sprak hij verzoenend, 'die heb ik thuis ook. Maar toch, ik heb liever die Bic.'

Die deden het altijd. Bij deze weigerde het balletje wel eens, dat verschilde van pen tot pen.