---
date: '2026-02-09T07:31:06+01:00'
draft: false
title: 'Buikomvang'
tags: ['tom']
---

'We gaan nu je buikomvang meten,' zei ze, ondanks dat er geen sprake was van een we. 'Til je trui maar even op. Je mag je T-shirt aan houden, als je wil. Ok√©, zo is ook goed. Als je deze even door wil geven.'

Ze gaf hem het meetlint, dat hij achter zijn rug om leidde naar haar linkerhand.

'Onder de ribbenkast,' mompelde ze tegen zichzelf en tegen hem, en legde het metalen uiteinde over het andere. Haar dooraderde handen waren niet koud, haar nagels kort maar verzorgd.

Ze noteerde de uitkomst met zwarte pen op een gelinieerd notitieblok. Zo dadelijk, als hij met de bloeddrukmeter om zijn arm het raam uit keek, zou ze het overtikken in de app. Achter de lamellen miezerde het, de wind sloeg het in golven tegen het raam.

Toch was daar het klamme gevoel van zweetoksels onder zijn trui. Het was een hele opluchting dat zijn shirt niet langer in zijn broek stak. 