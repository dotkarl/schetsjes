---
date: '2025-09-03T20:11:25+02:00'
draft: false
title: 'Fietsband'
tags: ['tom']
---

Hij had zijn fietsband opgepompt, maar een halfuur later was hij weer leeg. Maar toen hij de band door een emmer met water haalde, kwamen er nergens belletjes, dus pompte hij maar weer.

Ze vond de goedkopere supermarktbaileys niet te hachelen en dus was het aan hem. Ik bedoel, om ervoor te zorgen dat die zes-vijftig niet door de plee gespoeld werd. Of jawel, wel door de plee, maar via een omweg via zijn slokdarm. Aanvankelijk was hij het met haar eens geweest, maar zoals dat gaat met alcohol, smaakte het hem na verloop van tijd goed en beter.

Plots was het donker en woei de wind door de straten en kwam de regen met bakken uit de hemel. 'Zo,' zei hij. Toen herinnerde hij zich dat de ramen op zolder nog open stonden en sprintte hij met twee treden tegelijk de trap op. De spullen leken gespaard te zijn, maar de wereld trok te snel aan hem voorbij om het met de hand te voelen.

En zonet had hij nog de planten water gegeven, met het water uit die emmer dus. Dus hij dacht niet meer aan de door hem gestreelde binnenband, die in de schuur stond opgeborgen en zich langzaam maar zeker gewonnen gaf aan het gewicht van zijn bagagedrager.
