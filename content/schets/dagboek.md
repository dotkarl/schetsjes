---
date: '2025-11-06T07:42:02+01:00'
draft: false
title: 'Dagboek'
tags: ['sharisa']
---

Of, triest was het woord niet. Misschien, melancholisch.

Nee. Uitgeblust, leeggezogen, hol.

En waarom? 

*Slaaptekort*, schreef ze. Maar dat was het ook niet. Want waar kwam dat dan vandaan?

Valerie was jarig geweest, maar niemand had haar gefeliciteerd. Zij had haar wel gefeliciteerd, maar niet in de groepsapp. Ze had een priv√©berichtje gestuurd. Waarom? had hij gevraagd. En ze had gezegd, hoezo, was dat niet goed?

*Teamdynamiek. Wie is de baas?*

Toen ze begon, daar, had Daisy de hele week nog geen twee woorden tegen haar gezegd. Ze had haar gevraagd, waar liggen de gaasjes, en dan knikte ze een kant op en liep ze weg. En als ze vroeg, als je toch die kant op gaat, dan zei ze doodleuk, nee.

Gespannen omklemden haar vingers de pen. Ze zette een punt, al bedoelde ze het zo niet.

Trouwens, ook niemand had haar gefeliciteerd. Maar toen werkte ze er nog maar net twee weken.

*Gesprek met Lydia?*

Maar wat moest ze zeggen dan? Die meid is een pestkop?

Christus, ze was een vrouw van bijna veertig.