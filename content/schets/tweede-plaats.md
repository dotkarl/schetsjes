---
date: '2025-08-08T19:39:43+02:00'
draft: false
title: 'Tweede plaats'
tags: ['david']
---

'Zie je hem daar, die man daar met dat geruite hemd? Dat is Mark Meier, hij heeft me ooit een tweede prijs uitgereikt, ik deed mee aan een schrijfwedstrijd. Het niveau dat jaar, dat specifieke jaar was het niveau uitzonderlijk laag. Zo stond 't in het juryrapport. Na afloop sprak ik hem buiten met een sigaret en ik vroeg of 'ie ook mee had gedaan en hij zei: "Ik heb je net de prijs uitgereikt."'

Hij had een blonde baard die hij niet gezien had in het roze podiumlicht. Een dichteres, ze schreef columns voor het NRC, gaf hem een bos bloemen. Hij had haar kunnen zoenen en willen zoenen, maar ze had een beugel en vlak voor het moment suprÃªme zag hij zijn lip hangen aan haar tandgerei en koos hij voor haar wang.

'O jee,' zei hij tussen twee slokken door, 'ik merk opeens dat ik helemaal geen zin heb het hierover te hebben.' En hij overdacht zijn jeugdzondes en zijn wangen kleurden bij de gedachte nog altijd dezelfde persoon te zijn. Zij keek naar hem en las de gedachten van zijn gezicht.

Zie, Mark Meier leek zich prima te vermaken.
