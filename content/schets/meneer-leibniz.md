---
date: '2025-09-12T21:36:06+02:00'
draft: false
title: 'Meneer Leibniz'
tags: ['gottfried']
---

In de monaden van haar ogen zag hij, als een spiegel, zijn wellustige blik (zijn schuldige lach, zijn manshoge pruik). Haar fluwelen hand liet een rode plek op zijn wang achter, het *poudre de riz* dreef nog in de lucht. 

Hij sloeg zijn handen voor zijn gezicht. Zij dacht, uit schaamte.

Maar haar aanraking zou hij nog dagen bij zich dragen -- welk een geluk! Hij was gezegend, verrukt! Een hoge lach ontsnapte uit zijn mond als stoom uit een fluitketel. En het hield niet op, hij wilde niet dat het ophield en zelfs al had hij het gewild, dan nog, hij zou niet weten hoe. 

Het enige wat hij wist, vanaf vandaag zekerder dan wat dan ook, was dat dit waarlijk de beste van alle mogelijke werelden was.

'U moet er niet teveel van denken,' zei de graaf verlegen, 'meneer Leibniz is een bijzonder man.'
