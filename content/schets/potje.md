---
date: '2025-09-12T16:52:12+02:00'
draft: false
title: 'Potje'
tags: ['niek']
---

Hij leunde met zijn kont tegen de stalen stang en liet beide handen nonchalant op het doel rusten. Zijn benen stonden gekruist, een vrouwelijke pose. Hij tuurde in de verte, het was heel ontspannen allemaal.

Maar, eerlijk, met zo'n kleinzoon zou hij er zelf ook niet voor vrezen dit potje te verliezen. Hij legde de bal op het kale stukje grond in het midden, en als hij 'n trap nam, dan raakte hij dat ding de helft van de tijd geeneens. En als het dan een keer raak was, dan hoefde opa hooguit een onge√Ønteresseerde stap naar links of rechts te doen.

Het was eigenlijk ook niet helemaal eerlijk, hij droeg een flinke buik onder zijn blauw-groen geruite hemd, die buik alleen al dekte de helft van het doel af. Hij had een baard en een bril, hij leek op 'n oud-collega van hem, van een andere afdeling. 

De bal rolde ruimschoots naast de goal de bosjes in. Hij liep er voor de afwisseling of voor de gelegenheid heen en trapte hem met de hak terug. De goal was onbeheerd en nog kreeg dat joch het voor elkaar te missen.

Zo speelden ze een minuut of twintig. Toen zei opa dat hij moe was en liepen ze over de stoep terug naar huis. De jongen de bal in de hand, hij met zijn vingers in zijn nek.
