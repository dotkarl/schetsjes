---
date: '2026-02-11T07:26:19+01:00'
draft: false
title: 'Kwartaalcijfers'
tags: ['jan']
---

Mijn hemel, wat een borsten! Prachtig, zo rond, als sappige elstarappels verborgen onder een nauw blauw topje! Wat zou hij niet geven om ze te mogen strelen, kussen, kneden -- al bleef het bij staren, heel de dag of een kwartiertje, hij zou een gelukkig man zijn! 

Maar helaas, ze waren van zijn baas, verboden terrein. 

Hij dwong zich te concentreren op haar neus of mond of het plekje tussen haar wenkbrauwen (een tint lichter dan haar opgestoken haren). Ze fronste aan één stuk door, kon hij maar horen wat ze zei, wijzend naar de taart- en staafgrafieken op het scherm! Kon hij die taart- en staafgrafieken maar zien, begrijpen, als hij toch wist wat ervoor nodig was hen te herconfigureren!

Maar hij zag alleen haar en hem in het kopieerhok, de deur kon niet op slot dus het moest snel. Gezucht en gehijg en gesteun en het gedreun van een machine die in kleur de kwartaalcijfers in twaalfvoud uitpoept.

'Heeft iemand nog vragen?'

Wat er ook gebeurt, steek je hand nu niet op.