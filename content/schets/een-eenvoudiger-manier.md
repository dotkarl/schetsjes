---
date: '2025-12-29T13:42:28+01:00'
draft: false
title: 'Een eenvoudiger manier'
tags: ['gerrit']
---

*Een getroebleerde kunstenaar en een toetsconstructeur lopen een kroeg in. Zegt de kunstenaar: 'Doe mij maar tien bier en een shotje whiskey,' en nog voor hij de eerste op heeft, hangt hij aan de telefoon tegen zijn vrouw te schreeuwen; bij de vierde slaat een fles kapot op het hoofd van een bargast, en met de vijfde in zijn ene hand stapt hij naar buiten met zijn sleutels in andere, om de eerste de beste auto te bekrassen die hij tegenkomt. Zegt de toetsconstructeur: 'Waarom maak je het jezelf toch zo moeilijk?' Zegt de kunstenaar: 'Moet jij nodig zeggen.'*

*Zegt de toetsconstructeur: 'Je snapt het niet, ons vakgebied is gewoon heel complex!' De kunstenaar doet zijn gulp open en pist in de portiek. De politie komt, hij verzet zich. 'Staan blijven!' roept de blonde agente en ze schiet met haar taser. De kunstenaar verstijft en valt plat op de grond, twee voortanden sneuvelen. Haar collega zet zijn knie op zijn rug en grijpt zijn polsen en doet hem de boeien om. 's Nachts in de cel kotst hij zichzelf onder en ijlt onder hevige koorts. De dag erop betaalt zijn vrouw de borg.*

*Hij schildert vier grijze verticale lijnen over een witte ondergrond. De toetsdeskundige denkt: maar dit is een meesterwerk! Nu verkoopt hij het voor drie ton en dat is dan de moraal â€“ maar nee, mooi niet dus. Een genie wordt nooit erkend tijdens zijn leven, hij schooit en lijdt honger, en zijn vrouw onmoet een bebrilde galeriehouder die toch net zijn scheiding wilde verwerken.*

*Was er maar een eenvoudiger manier.*
