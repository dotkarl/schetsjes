---
date: '2025-12-10T07:48:24+01:00'
draft: false
title: 'Rood en groen'
tags: ['gerrit']
---

'Ten slotte,' ze sloeg het blad van de flipover om en husselde de stiften in haar handen, 'wat ging er goed vandaag en wat kon beter?'

Ze had een rode stift en een groene.

Vandaag droeg ze haar haar in een staart.

Wat beter kon, vond de directeur, het mocht wel wat meer punk. Maar hij gaf de credits voor die suggestie meteen aan Beatrice, die eerder op de middag bekende dat ze de inzichten wel heel mooi vond maar nog niet heel spannend.

'Het mag wat meer schuren,' parafraseerde ze en met rood schreef ze op het papier, *meer punk*.

De directrice stak haar hand op, ze zei: 'Ik wil vooral één ding kwijt, ik heb vanochtend enorm veel gelachen.'

Hij keek naar haar van de andere kant van de vergaderruimte en bedwong zich een yes-gebaar te maken.

'Alleen vanochtend?'

'Nee, zo net op de gang was ook heel leuk.'

Hij bedwong zich een yes-gebaar te maken.

*Veel gelachen*, schreef ze in groene stift op het papier.

's Avonds aan de eettafel vertelde hij het aan zijn vrouw, ze vroeg naar haar naam en googlede haar foto. 

'Mooi,' recenseerde ze. 'Hier was ze jonger. Ze heeft scheve tanden.'

'Ja.'

Haar hoektand rechts was wat gedraaid en onderin werd er gevochten om ruimte. 

Maar toch voelde ze een angst over haar heen komen, als ze in de spiegel keek waren haar rimpels dieper en hing haar huid. En directrice zou ze nooit worden, ze had het nog niet eens tot teamleider geschopt.
