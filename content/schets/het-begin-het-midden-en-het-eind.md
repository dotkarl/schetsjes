---
date: '2016-06-25T10:47:08+02:00'
draft: false
title: 'Het begin, het midden en het eind'
tags: ['dit is geen boom']
---

Mijn moeder zei altijd: 'Laten we bij het begin beginnen.' Volwassen worden houdt echter in dat je je ontworstelt van de grip van je ouders, en je eigen keuzes maakt. Daarom beginnen we vandaag bij het midden. Vervolgens zullen we kort stilstaan bij het eind, om tenslotte te eindigen met het een nietsontziende opening.

<hr>

Midden in de winternacht ging de hemel open. Niet in het begin van de winternacht, niet aan het eind, nee: in het midden. Ik dacht: het zullen onze buitenaardse overheersers wel zijn (en ik kroop in een foetushouding), maar wat bleek: het was God. Hij zei: 'Ik ben het, God. Ik kom jullie allemaal overheersen.' 

Dus ik zeg: 'God, verdomme, kan dat morgenvroeg niet?'

'Nee,' zei God. 'Want dit is...'â€ƒ

<hr>

Precies, het einde dus. Ik dacht nog: nou, mooi is dat. Je bent nog maar amper voorbij het midden, of je bent alweer bij het eind.

Ik keek naar de hemel en dacht: het eind, dat is wanneer mensen doodgaan, meestal. Het ene moment ben je er nog, het andere moment ben je een lijk. Dat is waarom mensen ook zeggen: 'Eindelijk.'

<hr>

God kwam neergedaald uit de hemel en vroeg: 'Hoe doe je dat toch?'

En ik vroeg: 'Wat?'

En hij zei: 'Poepen.'

O, ik snap 'm al.
