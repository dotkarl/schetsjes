---
date: '2025-08-24T10:11:52+02:00'
draft: false
title: 'Figuur'
tags: ['johan', 'lisa']
---

Tik -- tik -- tik, hij ademde in. Tik -- tik -- tik, ademde uit. De steen viel in de bananendoos. 

Toen hij halverwege het dunne strookje naast de opslag was, stroomde hij zweet over zijn rug in stroompjes naar beneden. Hij trok zijn T-shirt uit, hij droeg een grijs T-shirt van Nintendo, en beitelde verder.

Zijn schoonmoeder vroeg, gewoon waar hij bij was: 'Is Johan afgevallen?' Lisa zei: 'Hij sport 's ochtends.'

Hij deed of hij het niet hoorde, maar hij vond het niet vervelend.

De loodgieter belde aan en liep binnen, want de deur was open. Hij had een snor en een buik, hij paste nog maar net door het gangetje. Hij hakte wat steen weg bij de gasdop, gewoon zo, zonder veiligheidsbril of stofmasker, en zei: 'Ah ja.' Toen hij naar buiten liep om zijn gasfles te pakken, tikte hij hem aan en bromde: 'Dat doe je verkeerd.' 

Hij zette de bril op zijn voorhoofd. 'O ja?'

'Ja: dat moet je door een ander laten doen.' En hij lachen.

Hij lachte ook maar alleen met de mond. Zijn schoonvader pakte het apparaat en maakte in twee minuten af waar hij drie kwartier over had gedaan.

Onder het gebulder vroeg mam aan Lisa: 'Van wie heeft hij het figuur, van zijn vader of zijn moeder?' Ze riep: 'Mam, wat maakt het uit?' 

Ze bracht haar hoofd naar haar oor: 'Ik denk zijn moeder.'
