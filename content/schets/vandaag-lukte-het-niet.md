---
date: '2025-10-14T07:55:38+02:00'
draft: false
title: 'Vandaag lukte het niet'
tags: ['jorik']
---

Vandaag lukte het niet, en hij moest naar de wc. Hij moest poepen, het was bijna acht uur.

Hij zuchtte en veegde het grafietstof van het papier. Zeker, de lijnen suggereerden een idee. Maar het kwam niet mooi samen, eigenlijk kwam het überhaupt niet samen. Die veeg moest opnieuw, en die daar hoorde er helemaal niet. 

Het was haar, jawel, maar zij was het niet. Het was een portret van iemand die zich verkleed had als haar.

Maar het was niet zijn manier van doen, opnieuw te beginnen. Het kwam in één keer of helemaal niet. Tot voor kort had hem dat geholpen, zijn werk ademde een spontaniteit die het lang niet meer gehad had. Zijn inspiratie was volbaar in iemands lach of oogopslag. Maar zoals het nu ging, zo ging het ook met de eindeloze studies en verfijningen, die zijn werk leven hadden gegeven totdat de bron opdroogde.

Hij wist niet of hij kwaad moest worden of verdrietig.

Het enige wat hij nu nog kon, was stront voortbrengen.