---
date: '2025-09-14T09:18:06+02:00'
draft: false
title: 'Pruts'
tags: ['patricia']
---

De zwaartekracht trok aan haar ogen. Door de kier van het raam scheen een punt licht, precies in haar gezicht. Ze draaide naar rechts, maar het lag niet lekker. Ze draaide terug en daar was het licht weer.

Was het normaal om jezelf zo te voelen? Wel ja, als je je elke dag zo voelde, dan was het normaal. Maar hoorde het ook? 

Ze dacht aan toen ze zestien, zeventien, eenentwintig, tweeÃ«ntwintig, zelfs toen ze nog dertig was, toen leek de wereld helemaal open te staan. Maar nu was alles een maalstroom van huilen en zeuren en bammetjes en naar de dokter en terug, en tussendoor was er natuurlijk ook nog werk.

Manon had in de map gekeken en gezegd, met de pen in haar mond: 'Jij pakt met Kylie de stagiair op.' Daarna, nadat ze opkeek: 'Tenminste, als je dat lukt.'

Alles was moeheid, alleen die pruts niet, die kon altijd gaan en ging ook altijd. Hij had zo'n pijn gedaan en eerst werd het beter maar daarna niet meer.

Als ze haar ogen sloot, was de kamer zwart. Maar als ze haar hoofd maar iets naar links bewoog, was het rood en geel en prikkelde.
