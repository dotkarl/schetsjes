---
date: '2025-08-18T10:19:35+02:00'
draft: false
title: 'Kusje'
tags: ['johan', 'lisa']
---

'Krijg ik een kusje?' -- 'Nee.' -- 'Wat nee?' -- 'Gewoon nee.'

'Nou.'

Hij las verder in zijn boek. Achilleus doodde Hektor en sleepte zijn dode lichaam achter zijn wagen, het hoofd in het zand. Wat een wreedheid! 

Ze sloeg haar dekens om en stampvoette en brieste. 'Het zit dubbel. Wil jij?'

'O! Dan is meneer wel goed genoeg! Maar als 'ie een kusje wil, dan!' 

Toch sloeg hij zijn dekens weg en schuifelde naar haar voeteneind.

Hij wees naar zijn mond.

'Nee.'

Hij wees naar zijn wang.

Dan toch. Hij greep haar vast en kuste haar in haar nek. 'Nee!' giechelde ze, 'hou op! Ik kon je vanmiddag wel slaan, ik wou je voor je muil slaan!'

'Nee, ik! Ik dacht: ik ga naar de appie, want als ik hier blijf eindigt één van ons onderaan de trap.'

Maar ze waren er allebei nog. 

Hij haalde de dekens uit het beddengoed, het beddengoed draaide hij binnenstebuiten, pakte het bij de punten en de dekens ook en hij tilde beide op en het beddengoed gleed om de dekens heen. Het geheel golfde en de aanstekers op haar nachtkastje vielen om. Hij vloekte en vloekte: 'Jij blijft van mijn antieke servies af! Als je nog één keer aan mijn spullen zit dan ga ik bij je weg!'

'Ik kan dat niet en dan rustig blijven,' zei ze altijd.
