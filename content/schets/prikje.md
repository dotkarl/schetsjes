---
date: '2025-12-18T07:55:39+01:00'
draft: false
title: 'Prikje'
tags: ['laura']
---

Je voelt er niets van, beloofd. Alleen een prikje. Een scheurtje. Een paarse oceaan die over je heen stort. Het smijt je van je voeten en dan, het voert je mee. Dan ben je weg. 

Maar je moet je niet verzetten. Het hoeft ook niet, want je blijft toch waar je bent. 

Het is alsof, ik weet niet, alsof je gewichtloos bent. En je denkt, ik wou dat dit nooit ophield. Althans, dat zou je denken als je tijd had om te denken.

Daarna, eerlijk is eerlijk, smijt het je op de rotsen. Dat is de prijs.