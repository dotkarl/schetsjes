---
date: '2025-12-17T08:24:27+01:00'
draft: false
title: 'Duiding'
tags: ['gerrit', 'lisa']
---

Het gekke was dus: dat iedereen dit voelde. Maar ze glimlachten allemaal heel vriendelijk, hij zelf ook, en ondertussen vraten ze zich op en klaagden ze bij de koffieautomaat, het apparaat ratelde als het de koffiebonen maalde.

'Maar het klopt ook wat je zei,' ging ze verder, 'het is niet zo alsof er hier echt een consequentie staat op het verprutsen van je taak. En toch gedraagt iedereen alsof het wel zo is. Dus blijkbaar nemen we mensen aan die zo in elkaar zitten. En misschien is dat ook waarom we er niks over zeggen. Want als dit al is hoe de mensen zich gedragen als we niks zeggen, wat gebeurt er dan wanneer we dat wel doen?'

Hij plukte aan de haren aan zijn kin en knikte met een frons op zijn gezicht. In het tl-licht zag hij er moet uit, buiten was het al donker.

Maar was het niet ook zo: dat het nog erger is geen consequenties voor je gedrag te dragen, omdat de mensen om je heen menen dat je die niet zou kunnen dragen?

'Dat is een goed punt, wat je daar naar voren brengt,' peinsde hij. 'En wat het jammere is,' hij knikte naar zijn lege glas wijn, 'morgen ga ik het allemaal vergeten zijn. Maar nu ga ik eerst effe --- h√®. Dus ik zie je zo. Want geloof me, dit is niet iets waarvan je wil dat ik het hier doe.'