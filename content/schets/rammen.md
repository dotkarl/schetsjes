---
date: '2025-10-30T07:22:03+01:00'
draft: false
title: 'Rammen'
tags: ['hein', 'tom', 'wouter']
---

Zijn armen zakten naar beneden, niet in een vloeiende lijn, zoals hij van hem gewend was, maar in discrete stappen, en na een tijdje begon hij door zijn knieÃ«n te zakken. Hij volgde. Zijn vingertoppen raakten de grond, nu lagen de handen plat op het toneel. Hij volgde. Hij stapte naar voren (met zijn handen, zijn voeten bleven), over zijn bril keek hij hem aan, rimpels in zijn voorhoofd. Hij keek terug en volgde. Hun hoofden kwamen steeds dichter bij elkaar. 

Hij voelde de dreiging, dit was een strijd. 

Het was hij of ik, wist hij, dus hij deed wat zijn reptielenbrein hem ingaf, de laatste stap. Zo stonden ze wel een volle minuut, hun hoofden tegen elkaar. En hoe langer het duurde, hoe meer ze van hun menselijke gedaante verloren, het waren beesten, twee rammen die een een conflict uitvochten. Over territorium, of een vrouwtje. Hoe het ook zij, hij wist dat hij niet mocht inbinden. En de spieren in zijn gezicht spanden aan tot het een aggressie uitstraalde dat het lang niet had gedaan.

'Mooi,' zei Wouter toen de muziek was weggestorven en hij tuitte zijn lippen, 'heel mooi. Hier gebeurt iets.'