---
date: '2025-10-15T07:52:24+02:00'
draft: false
title: 'Tikkie'
tags: ['jan']
---

Het was lang geleden, lang geleden dat zijn ellendige zware hoofd zo vol zat met mist. Toen hij de trap op liep, greep hij de leuning en schampte de muur alsnog. 

Maar het was ook lang geleden dat hij zoveel had gedronken, en zoveel had hij toch ook weer niet gedronken? Maar het was lang geleden dat hij Ã¼berhaupt had gedronken. Misschien sinds Bram, de laatste keer. En daar was, gisteravond, Bram. En het gele licht van de straatlantaarns.

Dus het klopte allemaal wel.

Hij spreidde de bonnetjes op het bureau, knipte de lamp aan. Hij moest zich in een vreemde houding manoeuvreren, anders verborgen schaduwen het meest rechtse bonnetje. Nu voelde hij pijn in zijn rug, linksonderin, dat was omdat hij op zijn zij had geslapen. Hij sliep nooit op zijn zij, normaal, zijn onderrug was er niet op voorbereid geweest. Niet op vannacht.

'Het was gezellig,' schreef hij, 'maar ja, de ochtend. Hoe dan ook.' 

Het tikkie was een open tikkie. Hij kon het niet opbrengen hem na te rekenen wat hij schuldig was. Maar hij vertrouwde erop dat Bram het lukte, hij had vrij vandaag. In de werkchat vroeg Mirjam of hij de tekst van de vragenlijst in wilde voeren zodat ze het op intranet konden zetten en de QR-code etc.. 