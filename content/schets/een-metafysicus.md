---
date: '2025-09-13T12:48:32+02:00'
draft: false
title: 'Een metafysicus'
tags: ['dit is geen boom']
---

Een metafysicus zit op de bank. Zijn maag knort. Plots beseft hij: ik *heb* geen honger, ik *ben* hongerig.

Honger is deel van zijn zijn.

Zijn zijn is honger-zijn.

Het haar op zijn hoofd begint dunner en dunner te worden. Het zal niet lang meer duren, dan kan hij het niet langer voor zichzelf verbergen.

In de voorraadkast ligt een pak instantnoodles.

Het universum valt in te delen in een eindeloze hoeveelheid driehoeken, van hier naar daar naar daar. 

Maar de samenhang ontsnapt hem. 

Er iets niets wat hij eraan kan doen.

De waterkoker borrelt. Hij is van roestvrijstaal, hij ziet er zijn lachweerspiegeling in.

Een metafysicus eet een kom instantnoodles.

Aan de keukentafel? Nee, op de bank.

En dan.