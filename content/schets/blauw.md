---
date: '2025-09-13T12:26:43+02:00'
draft: false
title: 'Blauw'
tags: ['sharisa']
---

De lucht was blauw maar werd lichter naar de horizon toe. Wolken waren met een dikke kwast in de hemel gestreken, meest wit en licht -- strepen waar de zon zich doorheen boorde. Maar verderop stappelde grijs zich bovenop blanke toetsen, daar was meer reliÃ«f.

En het dreef, het dreef allemaal achteloos voorbij.

Als je keek, zou je denken dat het mooi weer was. Maar het was fris, koud zelfs. Je moest een jas aan, het mocht een zomerjas zijn nog, maar daaronder liefst een vest of trui dan.

De wind huilde tegen de muren, bladeren dansten in het raster van de inzethoor. Maar ze hoorde geen geruis, niet van achter het glas.

En toch, aan het eind van de dag zou ze denken, wat was het allemaal snel weer voorbijgegaan.