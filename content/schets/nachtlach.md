---
date: '2025-09-04T07:46:58+02:00'
draft: false
title: 'Nachtlach'
tags: ['sharisa', 'thomas']
---

Vanaf de andere kant van de muur klonk *hu-hu-hu-hu!* Het betekende dat ze aan het drinken was en de eerste fles gepasseerd was. Hij draaide zich om maar het gehinnik bleef aanhouden. Uiteindelijk sloeg hij dan toch de dekens weg en vroeg op de vriendelijkste toon die hij op kon brengen: 'Kan het wat zachter, ik moet morgen vroeg op.'

'Ja,' zei ze, 'sorry,' zei ze, 'ik liet me meeslepen.' Toen hij naar de wc ging hoorde hij haar nog steeds roepen: 'Mijn fout, zal niet meer gebeuren, sorry, sorry maar het was heel grappig, wat ik aan het kijken ben.'

Op dat moment wist hij al dat ze boos zou zijn op het moment dat ze naar bed kwam.

Toen zijn wekker ging, droomde hij dat hij Sylvia zag maar haar nog niet wilde zien, dus deed hij alsof naar binnen moest en zij zag hem wel en hij haar toen ook en ze groetten elkaar wel maar toch liep hij stug door. Ze lag nog steeds niet in bed. Hij draaide zich om, het zou nu niet lang meer duren.

Ze zei: 'Ik ben vanavond bijna in elkaar geslagen, wist je dat. Dat kan je zeker niet schelen, h√®, want je houdt niet van me. Geeft niet, maakt niet uit, ik hou wel van jou. Het was juist zo'n goede avond, ik had al mijn schaapjes op het droge en toen gebeurde dat. Jij hebt geen idee van wat ik allemaal meemaak, je vindt het allemaal maar best.' Zo ging ze nog een hele tijd door. 

Als hij zich stil hield, zou ze vanzelf in slaap vallen.
