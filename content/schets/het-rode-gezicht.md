---
date: '2025-11-18T07:49:27+01:00'
draft: false
title: 'Het rode gezicht'
tags: ['martin']
---

Het was nog nacht, de kamer was zwart en grijs. Het enige licht kwam van de kier van het raam, een lantaarnpaal aan de andere kant van de straat en het zwakke schijnsel van de maan -- en daar was een gezicht, vuurrood, met ogen en tanden, het was vlak bij het zijne. Zijn ogen halfopen, toen schoot hij overeind. Zijn geest, zo net nog slaapdronken, was onmiddellijk alert. Het was, voelde hij instinctief, vechten of sterven, en hij balde zijn knuistjes. Het gezicht danste voor zijn ogen, het lachte hem uit. Het volgde hem overal waar hij keek, de ogen wijd en de tanden lang en scherp.

Het duurde niet langer dan een tel, misschien twee, of hij realiseerde zich dat de geest zich alleen op zijn netvlies bevond, een overblijfsel, misschien, van zijn droom. Maar toch, hoe vaak hij ook met zijn ogen knipperde, hij behield dat onbehaaglijke gevoel, die droge keel, en viel toen toch in slaap.