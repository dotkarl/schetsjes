---
date: '2025-11-28T12:13:32+01:00'
draft: false
title: 'Mayonaise'
tags: ['tom']
---

In het gangpad met de soepen en de jus en de olijfolie stond een vrouw met een winkelwagen. Ze had sluik bruin haar en een valse uitdrukking op haar gezicht en een kind, een blond meisje. De winkelwagen stond een beetje dwars, ze hurkte. Tussen haar schouder en oor klemde ze d'r telefoon, ze zei: 'Ik kan niks eten zonder mayonaise. Laatst was ik de mayonaise vergeten, we aten spruitjes. Gatverdamme, ik lust echt geen spruitjes! Zonder mayonaise ben ik niks.'

Het meisje zat in het zitje en keek wonderlijk verveeld om zich heen, haar mond open en haar duim erin en haar hoofd in haar nek. Hij wurmde zich langs het duo, op zoek naar de tarwebloem.