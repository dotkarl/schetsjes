---
date: '2025-11-30T18:36:37+01:00'
draft: false
title: 'De brand'
tags: ['leon']
---

Jongen, wat heb je? De boel staat in de fik! En jij, verdomme! Jij staat hier, je staat hier te zeggen van, dit of dat. Zie je dan niet, jongen, de fik is erin! Verdomme, pak een emmer, ga blussen, bel de brandweer! Ren rond als een kip zonder kop, voor mijn part! Doe *iets*!

Maar hij keek naar de vlammen, de tongen die de hoogte in likten en de dikke zwarte wolken die uit de mond van het complex walmden. Hij voelde de warmte op zijn gezicht. Het rook zoet, maar verbrand zoet. Zelfs dat kon hem niet deren. 

Hij trok zijn handschoenen uit en gooide hen op de grond en nam zijn muts en hield hem in zijn handen, en toen kwamen de tranen, brandende tranen, maar alleen van binnen. Gelukkig, alleen van binnen.