---
date: '2025-10-01T08:04:16+02:00'
draft: false
title: 'Ochtend'
tags: ['thomas']
---

Op de gang stond een fles witte wijn, half leeg, en op de badkamer stond een lege. Er lag ook een plastic zak met croissantjes. En eentje met witte bollen, er zaten er nog twee in, en wat plakjes chorizo pamplona. Die waren niet opgegaan, hij was er niet eens zeker van of ze er wel aan begonnen was. 

De wasbak zat onder de blauwe vlekken, op haar tandenborstel stonden blauwe strepen die uitkwamen in nog natte kring op het porcelein. In de wc lagen doorweekte wc-papiertjes met daar bovenop zwart flosdraad, er zat houtskool in. Ze was dus nog wel helder genoeg geweest om te flossen. Dat was -- goed? Maar haar jurkje lag, met het onderjurkje er nog in, over de wasmand voor de handdoeken.

Hij zette het raam op de kiepstand. De lege fles bracht hij naar het schuurtje. Het beleg had de hele nacht buiten de koelkast gelegen, maar het kon nog wel, besloot hij. Hij at eerst de croissantjes en daarna nog een witte bol. Het stond allemaal al op het punt droog te worden. Hij dronk een kop thee terwijl hij doelloos van het ene youtubefilmpje naar het andere zweefde.

Het zou nog tot de middag duren voordat er een kreun uit de slaapkamer klonk.